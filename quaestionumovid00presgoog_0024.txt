..18-

De Ascalapho certe mirandum est quod in Fastis

nihil Naso explicavit sed tantum dixit (IV 605 sq.):
Tartara iussus adit sumptis caducifer alis
Speque redit citius visaque certa refert.

Nam exitum fabulae in utroque libro iisdem fere
verbis describens, ut demonstrant versuS, quos supra
p. 10. â€™11) contuli, in Metamorphosibus subito alias res
profert poeta: De Mercurio ad inferos misso nihil, sed
statim narratur Ascalaphum Proserpinae peccatum indican-
tem ab ea esse mutatum. Quam diversitatem hac ratione
declarandam esse puto: Primum fontem de Mercurio
egisse verisimile est, quod multo diligentius in Fastis
quam in Metamorphosibus poeta secutus est auctorem et
quod cur in Fastis Mercurium nuntium aliunde insereret
causa non aderat. Sed in Metamorphosibus submutavit,
ut Ascalaphi mutationem posset narrare. Qua re aliunde
addidit fabulam et secundum libri naturam Mercurii itinere
ad inferos omisso solo de Ascalapho egit, ut omnino in
Metamorphosibus narratio de raptu et reditu Proserpinae
superatur explicationibus de corporibus mutatis,

Item fabulam de Sirenibus in primario fonte non
fuisse relatam perspicuum est. Nam ubi poeta eam
tractat, totam narrationem interrumpit. At initio nar-
rationis de raptu, ubi occasio data erat, ubi comites Pro-
serpinae in Metamorphosibus pauciS, in Fastis copiose
enumerantur, in neutro libro vel unum verbum de Sire-
nibus invenitur. Itaque hauc fabulam eadem de causa,
ut Sirenum transitus in alias figuras explicare posset,
Ovidium addidisse manifeste apparet.

Restat, ut nonnulla disseram de Triptolemi fabula.
Ut iam supra vidimuS, poeta in Metamorphosibus eos
sequitur, qui nonnullas gentes iam ante Proserpinae rap-
tum agriculturam novisse dicebant. At in Fastis, ubi
narratio multo melius cum antecedentibus cohaeret, Tri-
ptolemum primum homines hanc artem docuisse legimuS.
Qua de causa Metamorphoseon explicationem poetam

