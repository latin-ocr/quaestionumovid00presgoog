..15-

secutum esse demonstravimuS, hunc fontem in Fastis
multo incorruptiorem nobis servatum esse iam est suspicio
Quae augetur, ubi poetam in Metamorphosibus vel ipsum
nonnulla finxisse consideratum erit.

Nam primum memorandum mihi videtur poetam
in Metamorphosibus nonnullas res narrare, quas, quorum
nobis servati sunt libri, nemo antea tractavit, ita ut poetam
ipsum has ad exornandam narrationem invenisse verisi-
millimum sit. Initio explicationis (Met. V 346 sqq.) quo·
modo Venus irata, quod nonnullae deae ipsam spreverint,
Cupidinem incitaverit narratur, ut Plutonem sagitta missa
ad Proserpinae amorem inflammaret. Apud neminem,
ni fallor, ante Ovidium eiusmodi fabulam invenimns; et
hoc loco facillime suspicari possumus, quidnam poetam
moverit, ut haec simularet. Poeta enim Musas totam
fabulam de raptu Proserpinae in certamine cum Pieri
filiabus celebrantes reddit. Quae Pieri filiae deos Typhoeum
fugisse cecinerunt (Met. V 318 sqq.), et ita Musae optime
incipiunt narrantes deos Typhoeum non fugisse, sed puni-
visse Aetna monte impositO, et resurgere conantem Ty-
phoeum saepius terram vehementer percutere. Haec fabula
sine dubio poetam commovit, ut hanc explicationem cum
narratione de Proserpinae raptu coniungens Plutonem
escendentem et ita a Cupidine vulneratum ipse fingeret.

Similiter res se habet cum fabula de Cyane fonte,
quam omnes· ante Ovidium aliter exposuerunt: Qanem
fontem esse ortum, cum Pluto, ut ad inferos posset re-
dire, terram scidisset. ⁶) Quae legens poeta ita novavit
(V 409>sq.), ut occasionem haberet mutationis explicandae.

Quibus expositis fides fit sententiae¹ Fastos multo
incorrupti'orem nobis praebere fontem3 itaque ubi in
Metamorphosibus discrepantia inveniuntur cum iis, quae
in Fastorum descriptione legimuS‚ in Metamorphosibus
poetam submutasse vel addidisse aliquid est suspicio.

 

⁶) Diod. v, 4.

