-9-

videtur3 nam optime Fastorum verba cum Metamorphoseon
explicatione possunt coniungi hac ratione:

Mercurius refert ea, quae certa sunt, quod visa sunt;
et idcirce, quod visa sunt, Ceres minime potest dubitare.

Praeterea iam aliam repugnantiam inveniri Krassows-
kius putat, quam neque ipsam probare possum.

Contendit enim poetam Cererem ipsam ad filiam
descendentem in animo habuisse, cum dicat in Meta·
morphosibus v. 533:

..... at Cereri certum est educere natam.

Et ut huic sententiae fidem faciat, addit etiam alios
poetas Cererem ad inferos descendentem descripsisse.
Quibus nihil posse demonstrari contendo, nam alii poetae
omnino alia hac de fabula tradiderunt.

Ovidium autem hocloco aliam fabulae formam spectare
iam inde apparere puto, quod Proserpinam Ascalaphum
punivisse narrat. Nam si Ascalaphus ipsi Cereri haec
nuntiasset, futurum fuisse ut dea ipsa eum mutaret, non
Proserpina, mihi verisimillimum videtur. Ita autem, cui
nuntiasset Ascalaphus, poeta omisit, sed tantum scripsit
(Met. V 542):

Vidit et indicio reditum crudelis ademit.

Itaque hoc modo optime utriusque libri narrationes
contineri puto:

Mercurius ad Plutonem missus Proserpinam grana
illa Punica comedisse comperit. —— Ascalaphus antea haec
viderat et indicaverat. — Itaque Proserpina irata, quod
Ascalaphi sermone a reditu prohibetur, eum in bubonem
mutat.

Poeta quidem haec in MetamorphosibuS, illa in Fastis
explicavit, sed discrepantiam hac ratione exstare mihi per-
suadere non possum.

At profecto alia re hoc loco sibi repugnat poeta,
quod in Fastis tribus, in Metamorphosibus septem granis
Punicis Proserpinam fruitam esse explicat; quae poetae
errore esse orta Krassowskius censet. Sed Ovidium, quem

